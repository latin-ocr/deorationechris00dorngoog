11

vero, eosdem, postquam Christus judicium de Hierosolymis ferendum
manifestarat, parum promtos fuisse, extremum judicium ab hoc quo·
que judicio discernere et in tempora ulteriora differre, sed inclinasse
ad conjungendos eventus utrosque, uti nunc liquet, longo tempo-
ris intervallo distanteS. Veruntamen haec quoque opinio mihi
eo videtur reducere, ut faucibus Caudinis implicemur. Sic enim
fatendum· erit, longa quidem Christum oratione apostolos suos
et ‘ecclesiam (Mc. xlll, 37. οἵ δὲ ὑμῖν λέγω, πᾶσι λέγω) de rebus
extremis voluisse edocere, sed rem ex votis ipsi non cessisse,
in 'cassum eum locutum esse, nec ipsam spiritus sancti illumina-
tionem cognitionem eorum emendasse, nec memoriam rectam
ipsis restituisse.

ls enim consensus reperitur apud Evangelistas triumviroS‚ ea
harmonia, sive respexeris sententias sive verba, orationisque pro-
gressum, ut ab unanima Apostolorum traditione haec fluxisse, juste
omnia ponderanti minime dubium esse possit. Quodsi illi viri,
qui Christi ad genus humanum legati erant futuri, et citra quorum
praedicationem genuina Christi doctrina ad nos pervenire non
poterat, prave eum intellexerunt, ad Christum redundabit aut elect-
ionis discipulorum non juste peractae aut impotentiae suspicio.
Nam cum per Apostolos Ecclesiae suae rerum extremarum cogni-
tionem communicare voluerit, Apostoli autem (ex hypothesi illa)
non modo non cognitionem, sed errores tradiderint, Jesus ipse
in aestimanda Apostolorum indole errasse dicendus est. Dicet
aliquis: „recte concludiS, si res eschatologicae tanti sunt ponderis
et cognitio earum tam necessaria, ut magnopere dolendum sit,
quod insanabilis discipulorum Jesu error a vera de his rebus
magistri doctrina nos seclusit, eamque nobis intercepit3 sed haec
doctrina non tanti est momenti3 ideo nec Christus ita multum
curabat, utrum recte an prave a suis intelligeretur; sed nonnisi
apostolorum curiosam impatientiam verbis sedare volebat, non
rerum cognitionem allaturis, sed eorum mentes salubriter occu-
paturis, sicuti puerorum incommoda curiositas reprimi solet verbis
rem non revelantibus sed interpretandi studium exercentibuS.
Errores discipulorum praevidebat, sed parvipendebat in re parva
parum = nocituros.“ .
‘ Si quis ita rem expedire conatur, otiosam saue sibi finxit

