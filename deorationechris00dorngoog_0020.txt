10

fi'nis prophetiae, satiusque eum⁴ duxisse credam, tacere, quam
speciem movere, se altiorem rerum extremarum cognitionem
habere, praesertim quum eventus· illi singuli, a nexu ideali et te.-
leologico avulsi, 'a loco suo organico depulsi religionis et veritatis
parum habere, caliginis et erroris multum ciere posse videantur.
ltaque si Christo non μαντείαν sed prophetiam adscripseris, vix
tibi persuadebis, eum, qui nesciverit diem et horam judicii, nes-
civisse etiam, quo singula· pertinerent, quae discipulis suis tra-
denda putavit. Si nesciebat, μάντις forsan erat, cognitas habebat
res pusillas, e. g. terrae motus etc„ nesciebat magna, i. e. nexum
singulorum eventuum cum interna 'regni sui indole teleologicum.
Sin eventus sciebat, ordinem rerum nesciebat, sed nonnisi de eo
quaedam conjiciebat; non potuit sine peccato ordinem incertum
vendere pro certissimo, conjecturam pro prophetia (e. g. V. 29.
cll. 35). Rursus, si¹ Christus ea, quae suo loco' posita suam
habent necessitatem, suum sensum, alio loco posita videbat et
edisserebat, jam ad alteram opinionem perventum est: i. e.
Christus ipse ab erroris et falsiloquii labe vix immunis· erit. cen-
sendus. Sed quo majori, privatus utique certitudine interna,⁷
errorem tuetur et propagat firmitate et securitate: eo magis in-
juriae erit accusandus et laesi veritatis sensus interni. Nonnullos
viros huic opinioni addictos Schottius nominat (l. c. p. 94 not.
37 e. g. Hartmannos, KeilioS, Bretschneideros); eandemque post ’
Straussium aliis quoque placere constat (cf. Str. Leben Jesu 2,
367 sq. ed. 3). Sed si tale quid esset statuendum, tota quae-
stio eschatologica in Theologorum scholis cassa foret, et cessaret
absurdum jam scilicet nodorum solvendorum studium3 religione
enim christiana cessante absurda sane esset Theologia christiana
superstes, .
Meliori via ii videntur incedere, qui Christum internum rerum
ordinem aut scivisse, aut certe non permiscuisse et perturbasse
putant, sed qui discipulos ejus verba Christi parum intellexisse et
confudisse suspicantur. Non inficias eo, veri quadam specie hanc
opinionem amiciri posse. Reputa ardentem parusiae exspectationem,
animos discipulorum iterato Domini sui adventui quasi inhiantes Luc.
XIX, 11. E't quum magno eos dolore afficeret per Christi mortem
illata necessitas, procrastinandae spei messianae; haud ita abhorret a

