Difficillimis sine dubio N. T. locis accensendae sunt orationes
Christi eschatologicae apud Matthaeum Cap. XXIV, ‘12-36.
(parall. Marc. XIII, 1-32. Luc. XXI, 5—36.) asservatae, quae
ita sunt compositae, ut nodorum multorum explicationem et'vehe-
menter flagitare, et constanter fugere atque irritam reddere vi-
deantur. Etenim loci illi tantum videlicet videntur lucis habere,
ut quaestionem nostratibus moveant, quomodo aut Christus ea
dicere et juramento confirmare (Matth. XXIV, 34. 35.) potuerit,
quae seu aliter, seu omnino non evenisse, si quidem permultorum
hujus aetatis interpretum vestigia sequeris, in aperto sit, aut
quomodo Apostoli Sapientiae discipuli errore intaminatae esse ,
potuerint et inspiratione ea gaudere, qua jure gavisos esse eos
Ecclesia christiana confidit, si Servatorem fallere fallique nes-
‘cium in causa haud sane parva ita intellexerunt , ut errore
evidenti videantur et imbuere posteros,· et teneri ipsi? Rursus et
e contrario tantum effata illa habere videntur caliginis, ut ex-
plicatio plana, non tortuosa, facilis, non violenta, eademque et
exegeticae et christianae conscientiae pariter arridens etiamnunc
post tot seculorum labores impense a multis quaeri videatur.
Cui operi insequentes quoque paginae sese adjungent, non tan-
quam fastigium impositurae rei sane arduae, sed pauca quaedam
hucusque neglecta in medium prolaturae. .

Multiplicem Theologorum operam in hac re enodanda posi--
tam singillatim enarrare et recensere longum est. Nihilosecius,
quum usu expertum habeam, quantum lucis majorum, ‚veterum

praecipue Patrum Ecclesiae labor *loco nostro affuderit, ex re ·
1

